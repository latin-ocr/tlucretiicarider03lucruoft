AD LUCRETIUM.

DOCTE· POETA, vale! ternos mihi cura per annos;
Et nunc cura mihi: DOCTE POETA, vale!
Lucida dum rutilo Sol spicula mittet ab arcu,
Dum mare fluctifrago litore laedet aquas,
Dum tempestates variabunt quatuor annum,
Usque recente tuus laude virebit honos.
Forsitan et nostrum per sera volubilis aevi
Tempora cum CARI nomine nomen eat.
Merces parta mihi, sociis volitabit in undis
Parva comes magnae si mea cymba rati3
Posteritasque meos dicet testata labores,
‘⁶ Nonne patrocinio dignius illud opus?''
Certe venturis ita vociferabitur annis
Naenia Pierio nostra notanda choro:
‘⁶ Sceptra Britannorum dum TERTIUS iste teneret
“ GEORGIUS, in lucem prodiit hicce liber!'’
Audax ille nimis, nimis aevo credulus ille,

Qui tali tantum carmen adivit ave.
VoL. ΙΙΙ. a


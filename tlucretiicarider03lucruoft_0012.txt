Cumque triumphatis dominantior omnibus ires,
Implevere meos gaudia quanta sinus!

Culmina Pieridum piguisset adire, Lucam!
Sirenasque adeo sic poliisse tuas;

Fulminis afflatu veluti, nisi GALLIA posset
Obstantum rabidas dissoluisse minas.

Phoebe novemque Deae! cum Libertate vigetis,
Succiditisque iidem, Phoebe novemque Deae!

Aonidumne, sacros animosis cordibus, amnes
Infami servum polluet ore pecus?

Saepe lubens recolo, penetralibus abdita mentis,
Quae grave Maeonidis carmina fatur epos:

‘⁶ Cm Deus omnituens servili induxerit almum
‘⁶ Nube diem, virtus dimidiata pe1·it.''

Libertas! ideo properes3 properate, sorores
Castaliae! Faustas consocietis opes.

Tartareas abeat detrusa Tyrannis ad umbras,

Ac beet humanum lux sine labe genus!

G. W.

